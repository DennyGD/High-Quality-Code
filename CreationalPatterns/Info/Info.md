# Шаблони за създаване на обекти

* Шаблоните за създаване на обекти се занимават с различни механизми и начини за създаване на обекти.
    *   Упражняват определен контрол върху процеса на създаване, като това води до решаването на някои проблеми.
    *   Скриват информацията за това кои конкретни класове се използват, а в същото време и по какъв начин точно се
използват. 
    * Някои от най-популярните шаблони от този тип са: Factory, Abstract Factory, Singleton, Builder, Prototype.

* Factory шаблонът дефинира интерфейс или абстрактен клас за създаване на обекти, като оставя на класовете, които
го имплементират/наследяват да решат кой клас да инстанцират. По този начин създаването на обекта се оставя за 
момент, когато това наистина е нужно. Логиката по създаване остава скрита от крайния потребител и отговорността 
за това се поема от т.нар. фабрики.
    *   Участници: продукт (базов клас или интерфейс), конкретен продукт, фабрика/създател, конкретен създател.
    *   Пример за използването на този шаблон може да бъде видян в проекта FactoryPattern. Основният продукт е
        крушка, която може да бъде две конкретни разновидности - обикновена и малко по-качествена, произведена от
        Филипс. Логиката по създаването им се поема от PhilipsFactory и UnknownFactory, които от своя страна 
        наследяват BulbFactory.

*   Singleton е шаблон, който се използва, когато има нужда да се осигури създаването само на една инстанция на обекта.
Има някои мнения, че той е по-скоро анти-шаблон. Възможно е това схващане да се дължи на невинаги уместното му използване.
Имплементира се като се създава клас, който преди да създаде нова инстанция на обекта, първо проверява дали такава вече не 
съществува. В случай, че има налице, просто връща нея. Използването на Singleton в най-опростената му форма е крайно 
непрепоръчително при multi-thread приложения. В тези случаи би следвало да се направи допълнителна проверка дали някоя
нишка вече не проверява за инстанция на обекта.

*   Builder шаблонът подпомага създаването на сложен обект, използвайки за тази цел няколко по-прости. Построяването на крайния
обект се извършва стъпка по стъпка. 
    *   Участници: строител (абстрактен интерфейс за създаване на обекти), конкретен строител, директор, продукт.

* Github profile: (https://github.com/DennyGD/High-Quality-Code)

